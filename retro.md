Start, Stop, Continue, More of, Less of Wheel retrospektiivitekniikassa piirretään taululle ympyrä ja jaetaan se viiteen kategoriaan. Kategoriat ovat siis Start eli kysytään, mitä tiimiläiset haluaisivat seuraavan sprintin aikana aloittaa tekemisen, Stop, eli mitkä asiat pitäisi lopettaa, jotka häiritsivät esimerkiksi viime sprintissä, Continue, eli mitä asioita pitäisi jatkaa seuraavassa sprintissä, jotka olivat hyödyllisiä tiimiläisten mielestä, More of, eli mitä hyödyllisiä asioita halutaan lisää ja Less of, eli mitä asioita halutaan vähemmän. Scrum master tämän jälkeen odottaa kommentteja tiimiläisiltä heidän mielipiteistänsä.
Glad, Sad, Mad tekniikassa tiimiläiset kirjoittavat lyhyitä lappuja taululle, joko hyvistä tai huonoista asioista viime sprintillä. Tämän jälkeen jokainen selittää lappunsa idean, ja heitä ei saa keskeyttää, paitsi jos haluaa selvennystä asiaan. Sitten jokainen lapun tekijä sijoittaa lapun joko Glad, Sad tai Mad kategoriaan taululla. Seuraavaksi kaikki samantapaiset laput ryhmitetään keskenään. Sitten tiimiläiset äänestävät asioita mistä ne haluavat keskustella. Lopuksi Scrum master aloittaa keskustelun ensiksi asioista, joilla on eniten ääniä, edeten vähemmän ääniä saaviin.
